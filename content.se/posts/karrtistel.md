---
title: "Kärrtistel"
#date: 2022-10-29T17:23:14+02:00
draft: false
# This is how you add a cover-image to a post ...
cover:
    image: /img/2.jpg
    alt: 'Bild av en Kärrtistel'
    caption: 'Figur: 2. Cirsium palustre , fig. 1 växtens översta del i blomning, 2 ett rosettblad, 3 flygfrukt (2/1).'
tags: ['korgväxter']
categories: ["tistel"]
---
2. Kärrtistel, Cirsium palustre Scop.

                N. Myrtistel. F. Suo-ohdake ("kärrtistel").

   Kärrtisteln skiljer sig från föregående art genom högre och smärtare
   växt, ända till 2 m hög stjälk och smärre, äggformiga holkar. Tornarna
   äro mycket kortare och finare, ehuru talrikare på bladen och stjälkens
   lister; holkfjällens tornudd är så kort, att holken nästan är
   obeväpnad. Stjälk och grenar hava i allmänhet en rödbrun anstrykning,
   och bladen äro mörkgröna. Denna arts växtlokaler äro också helt olika
   [23]vägtistelns, nämligen fuktiga eller t. o. m. sanka ställen på
   skogsängarna och ofta i skugga. Dess beväpning skyddar den ej alldeles
   från att avbetas av hästar och boskap. Artens utbredning i Skandinavien
   är ungefär densamma som [24]vägtistelns. Båda arterna äro 2-åriga:
   första sommaren utvecklas en låg, bred rosett av stora blad, andra året
   uppväxer stjälken ur rosettens mitt.

   Allmän i norden, liksom i det övriga Europa, är även åkertisteln,
   Cirsium arvense Scop. Den är ett av åkrarnas och trädgårdarnas svåraste
   ogräs. På några dm:s djup sträcka sig vågräta, kraftiga rötter med
   förmåga att alstra en stor mängd knoppar till nya stjälkar
   ("rotskott"). Dessa rötter ombesörja således den vegetativa
   förökningen. Från dem utgå i lodrät riktning till en meters djup andra
   rötter, som äro de egentliga näringsrötterna. Hos denna art är
   blomfärgningen blekviolett. Arten är vidare en tvåbyggare, ty vissa
   stånd äro hanliga (övervägande pollenalstrande), andra honliga
   (fruktalstrande), de förra med rundare, de senare med mera avlång holk.
   Beväpningen är inskränkt till bladflikarna.

   [25]Tavl. 2. Cirsium palustre , fig. 1 växtens översta del i blomning,
   2 ett rosettblad, 3 flygfrukt (2/1).